<?xml version="1.0" encoding="UTF-8"?>
<books>
<!-- Текст вище не чіпати -->

<book>

<name>Слава Світова «Жила-була Я»</name>
<image>zhila-bula-ia.jpg</image>
<paragraph>
Часом трапляються ситуації коли мусиш писати, ось як сьогодні... Слава Світова в реалі... не київське метро, а львівський трамвай із колядками. Смуга добирання на роботу ...Стоїть дядько при вході "об'ємний" такий - ні туди, ні сюди, лагідно просиш - поступіться...нема куди..., А ззаду таких же габаритів мужчина - ходіть сюди до мене.... хвиля сміху на весь вагон, трамвай номер 3 "зробив" мій день...
</paragraph>
<paragraph>
Пригадую, що десь таке читала...згадую Слава Світова "Жила була Я" - збірочка оповідань для жіночої торбинки, яка підіймає настрій, збірочка життєвих історій котрі можуть трапитися із кожною чи кожним...
Трішки повчальна... це я про пошук корабельних дверей і приготування чаю. А ще переїзди на таксі, ооооо !!!неперевершений людський фактор... Я хочу навчитися їздити на коні... такі емоції і рефлексії викликають в мене теплі історії від Слави Світовоїі. Читайте - насолоджуйтесь, відпочивайте.
</paragraph>

</book>

<book>

<name>Джеймс Бовен «Вуличний кіт на ім’я Боб»</name>
<image>vylichnui-kit-na-imia-bob.jpg</image>
<paragraph>
Кожній людині потрібнен свідок її життя, істота якій не все одно, як минають твої дні. І коли нікого немає поряд, і ніхто не може зупинити повільне падіння, стимулом до життя стає звичайний вуличний кіт. Це історія долі Джеймса і Боба...
</paragraph>

</book>

<book>
<name>Сергій Лобода «Відлуння»</name>
<image>vidlunnia.jpg</image>
<paragraph>
Головний герой книги підлітком пережив найстрашнішу за всю історію України зиму. Як можна відповісти на запитання школярів «Чи пам'ятаєте ви голод?». Зима 1932-1933 стала найбільшою трагедією України за всю її історію. Вона настільки страшна, що чимало людей, навіть сьогодні, не хочуть повірити в її реальність. Повірити справді непросто, особливо тоді, коли наступним у списку жертв голоду той, що у 1933 відбирав у тебе хліб.
</paragraph>

</book>

<book>

<name>Стіг Ларсон «Чоловіки, що ненавидять жінок»</name>
<image>choloviku-shcho-nenavudiat-shinok.jpg</image>
<paragraph>
Якщо у вас з’явився настрій на заплутаний триллер з непередбачуваними перипетіями та моторошними загадками, то ми радимо Вам обрати трилогію Стіга Ларсона. Цю книгу, безсумнівно, можна зарахувати до таких, з якими забуваєш поїсти. Сторінка за сторінкою нас затягує ця насправді детективна історія. Також тут ми маємо можливість спостерігати скандинавський побут , і нше, іноді шокуюче ставлення до життя і кохання. Проте цей несподіваний, заплутаний, іноді химерний роман заслуговує бути прочитаним.
</paragraph>

</book>

<book>

<name>Малгожата Гутовська-Адамчик «Дівчата з 13-ї вулиці»</name>
<image>divchata-z-13-vuylutci.jpg</image>
<paragraph>
Химерний, дивний, іноді жорстокий світ підлітків. Світ, який зачинений від дорослих сімома замками. Та найсумніше, що дорослі не надто прагнуть туди потрапити. Ця книга відкриває територію підлітків. Світ де ховаються у тільки їм відомий спосіб, де стрибають від радості, або намагаються накласти на себе руки. Ця розповідь про дітей, котрі починають розуміти несправедливість світу, але ще не знають як із цим жити. Це роман про пошук своєї стежки, про спробу самовираження, у якій батьки, часто залишаються осторонь, Засліплені своїми бажаннями та амбіціями. Адже такий світ не вписується в алгоритм їхнього життя.
</paragraph>

</book>

<book>

<name>Катрін Панколь «Жовті очі крокодилів»</name>
<image>zhovti-ochi-krokoduliv.jpg</image>
<paragraph>
У молодості сподіваєшся змін на краще, мрієш, ризикуєш. Але з кожним роком дедалі більше боїшся змін. Життя внормувалося, вклалося у звичні рамки. Може не все як мріялось, як хотілось, але щось змінювати – страшно. Роки, немов клешнями, втримують тебе, і ти думаєш, що занадто пізно щось змінювати, обирати собі інший шлях. Проте коли зміни все-таки починаються, ти із усіх сил їм опираєшся. Але вибір тоді залишається дуже невеликий: або ти добровільно йдеш за змінами і спостерігаєш куди виведе тебе цей шалений танок, або опираєшся. Тоді тебе все одно потягнуть до іншого життя, тільки силоміць. І вибір цей не так просто зробити.
</paragraph>

</book>

<book>

<name>Ірен Роздобудько «Все, що я хотіла сьогодні»</name>
<image>vse-shcho-ia-xotila-sogodni.jpg</image>
<paragraph>
Ця книга про бажання. Про те, що хотів би зробити, але не робиш, зволікаєш. Про зміни, які зберігаєш у планах, в проекті. Відкладаєш у довгий ящик, вирішуєш, що зробиш, обов’язково, от тільки буде слушна нагода, вдалий час. В цій повісті йдеться про те, що завтра не буде. І все, що хотілося б, можеш зробити лише сьогодні. Завжди є тільки сьогодні.
</paragraph>

</book>

<book>

<name>
Дарон Аджемоглу та Джеймс Робінсон «Чому нації занепадають, походження влади, багатства та бідності»
</name>
<image>chomy-natcii-zanepadaiyt.jpg</image>
<paragraph>Книга Дарона Аджемоглу та Джеймса Робінсона "Чому нації занепадають, походження влади, багатства та бідності" побудована на історико-економічному аналізі багатьох країн за період від Римської імперії до наших днів. На історичному досвіді висвітлено внутрішній механізм, дух і значення законів, які сприяють чи гальмують розвиток суспільно-економічних відносин. Книга має бути настільним підручником, за яким повинні звіряти свої кроки, як чиновницькі мужі , так і пересічні громадяни.
</paragraph>
<paragraph> 
Акцентується увага на свободі вибору, як відомо вона робить світ багатшим. А збіднюють його самовпевнені можновладці, які орієнтуються на власне збагачення та найближчі плани і не мислять на майбутні перспективи.
</paragraph>
<paragraph> 
Ключовим "героєм" цієї книги є людський мозок. Кожна людина, у своєму розпорядженні має інтелект і може ним користуватися або занедбати. А в межах держави, або користати цим потенціалом, або знищити його...Власне в цьому полягає цінність цієї книги, як методичного посібника для аналізу соціального, економічного, політичного стану будь-яких дій та прогнозування результатів та наслідків цих дій для суспільства, націй та держав, і України в тому числі.
</paragraph>
<paragraph>
Як рефлексія від "Чому нації занепадають..." - керувати легше бездумними, а людський вік такий короткий...
</paragraph>

</book>

<book>

<name>Макс Кідрук «Бот»</name>
<image>bot.jpg</image>
<paragraph>
«Бот» - це перший український техно-трилер і цим все сказано. Книга така від якої мурашки бігають по шкірі, читається настільки цікаво, що світ перестає існувати. Потім кілька днів ходиш вулицею і озираєшся…Слідкуючи за сюжетом забуваєш про – поїсти, спати, роботу і навчання…
</paragraph>
<paragraph> 
Кідрук опрацював величезний масив наукової літератури та технічної інформації, зокрема про нанотехнології, і цими знаннями ділиться з читачами. Так, ненароком, проявляється питання етики дослідів над людьми і пропадає за динамічністю подій і соковитістю, легкістю діалогів головних героїв.
</paragraph>
<paragraph>
Боти ботами, а все ж герої роману – це люди. Головний персонаж - програміст Тимур, який не зовсім головний. Чи не всі літературні герої (група фахових вчених та спеціалістів, мисливець за головами на чолі братії африканських найманців) є центральними, адже їм на долю випало боротися із досі небаченим злом, що втілене у розумі трирічної психо-істоти, яка керує діями сотні однакових пацанів, а згодом – і деяких, цілком сумирних спочатку, персонажів. Окремим героєм виступає – пустеля Атакама. Наприкінці трилеру Максим Кідрук робить класичну таку шпаринку для продовження роману…
</paragraph>
<paragraph>
І це продовження виходить в світ 2015, і називається «Бот 2 Гуаякільський парадокс», зазвичай продовження слабше за першу частину, але не в Кідрука. Романи Максима Кідрука це цілісність сюжету, точні деталі, Макс завжди завершує абзац, розділ, роман таким чином що чекаєш продовження…Чекаємо на «Бот 3»
</paragraph>

</book>

<book>

<name>«Нерви ланцюга» 25 есеїв про свободу</name>
<image>nervu-lanchyga.jpeg</image>
<paragraph>
У кожного своє індивідуальне розуміння свободи. І вона завжди починається із маленької внутрішньої свободи. Із свободи від страху. Іноді йдеться про свободу в масштабах країни, іноді про маленьку повсякденну свободу вибору. А іноді свобода полягає у можливості вибір не робити. В цій збірці есеїв автори діляться тим особистим , чим для них є свобода.
</paragraph>

</book>

<!-- Текст нижче не чіпати -->
</books>